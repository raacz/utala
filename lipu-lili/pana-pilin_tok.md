---
layout: main
lukin_sin: pona
---


# tenpo utala pi lipu musi lili!

## tenpo pi pilin kulupu li lon!

o lukin e lipu! sina lukin la [o tawa lipu pi pana pilin](https://forms.gle/LVrX5D8ZRNX6sWaQ6) o pana e pilin! sina wile pana e pilin la sina o toki e nimi sina pi ilo Siko.

sina ken toki e pilin lon tenpo suno luka luka tu tu. ni li pini lon tenpo #MAMT)#LTW)#LW. tenpo li pini la mi kama toki e ni tawa sina ale: tawa kulupu la, lipu seme li pona nanpa wan, li pona nanpa tu, li pona nanpa tu wan. 

## o lukin e lipu lon ni!
*sina luka e leko pimeja lili la sina ken kama sona lili e ni: lipu li toki e seme?*

{% include nimilipu.html nimiilo="AAAmute" nimi="AAA-mute" toki="jan sona li poki e ijo pi nasa mute li alasa e sona tan ona. ijo nasa ni li wawa seme li tan seme?" suli="suli lili"%}

{% include nimilipu.html nimiilo="akesi-li-wile-lon-nena" nimi="akesi li wile lon nena" toki="lipu ni li kepeken nasin suwi: kulupu nimi ale la nimi luka taso li lon. o kama sona e ni: akesi pona li ken lon nena kepeken nasin seme?" suli="lili" %}

{% include nimilipu.html nimiilo="ali-li-ale" nimi="ali li ale" toki="kulupu tu li utala tan nasin toki. utala li ike tawa jan li ike tawa ma. jan seme li ken pini e utala ni?" suli="suli mute" %}

{% include nimilipu.html nimiilo="ilo-li-wile-e-soweli" nimi="ilo li wile e soweli" toki="ilo li kute e mu suwi la ona li wile tawa mu · taso ni li wile e alasa pi nasin pona · sina o pana e nasin pona tawa ilo" suli="suli mute" %}

{% include nimilipu.html nimiilo="jan-pi-sona-mi-en-jan-pona-ona" nimi="jan pi sona mi en jan pona ona" toki="mi sona e jan. jan ni taso li lape lon tomo ona, taso jan pona ona wan li moku lon poka lon tenpo suno ale." suli="lili" %}

{% include nimilipu.html nimiilo="jan-usawi" nimi="jan usawi" toki="jan Kasona li wile kama sona e ijo wawa nasa sin li wile weka tan ma mama ona. seme li kama?" suli="suli lili" %}

{% include nimilipu.html nimiilo="jan-posepomamuka-o" nimi="jan Posepomamuka#52208 o," toki="jan sona nasa li sitelen e lipu toki tawa jan ante pi kulupu sama. jan sona nasa li wile e seme?" suli="suli lili" %}

{% include nimilipu.html nimiilo="kala-pi-alasa-kala" nimi="kala pi alasa kala" toki="mun ante li lon weka mute li kepeken nasin pi ma mi ala. ma mi en mun ni li ante seme li sama seme?" suli="lili" %}

{% include nimilipu.html nimiilo="kasi-lili-li-suli" nimi="kasi lili li suli" toki="kasi li kama tan ma, li sin. kasi li suli mute lon poka ona la, ona li wile sama. tenpo li pana e ante." suli="suli lili" %}

{% include nimilipu.html nimiilo="lipu-pi-jan-kosi" nimi="lipu pi jan Kosi" toki="jan sin li kama lon kulupu pi toki pona. o lukin e lipu tenpo ona kepeken sitelen pona!" suli="lili" %}

{% include nimilipu.html nimiilo="lipu-pi-soweli-lulu" nimi="lipu pi soweli Lulu" toki="soweli Lulu li soweli pona li olin mute. taso soweli ale li olin ala olin e ona?" suli="lili" %}

{% include nimilipu.html nimiilo="lipu-tenpo-pi-waso-lili" nimi="lipu tenpo pi waso lili" toki="ijo sin li kama tawa waso lili. jan laso nasa li kama lon poka! waso lili li sitelen e pilin ona lon lipu..." suli="suli lili" %}

{% include nimilipu.html nimiilo="mije-pi-utala-toki" nimi="mije pi utala toki" toki="mije li kama tawa mije ante la, ona tu li pilin ike. ona tu li utala kepeken toki ike. jan ante li kama, li lukin e utala ni." suli="suli lili" %}

{% include nimilipu.html nimiilo="ni-li-nasin" nimi="ni li nasin" toki="jan pi kulupu pona li pona. jan pi kulupu ma li ike. ni li nasin, anu seme? jan pi wile sona li alasa e sona sin." suli="suli mute mute a" %}

{% include nimilipu.html nimiilo="olin-kijetesantakalu" nimi="olin kijetesantakalu" toki="kijetesantakalu li kama sona e kijetesantakalu sin. pilin sin ni li olin, anu seme?" suli="suli lili" %}

{% include nimilipu.html nimiilo="waso-mumu-li-mu-ala" nimi="waso Mumu li mu ala" toki="waso sama ale pi waso Mumu li mu. taso waso Mumu li wile toki! o alasa lon poka pi waso Mumu e ijo pi ken toki!" suli="lili" %}

## ijo pi lipu musi li ken ike e pilin mi la mi o seme?   
insa pi lipu ale la mi pana e ijo pi ken ike lon anpa sitelen sama ni:
<details>
  <summary>o sona e ken ike lon lipu ni</summary>
  <ul>
    <li>ike nanpa wan</li>
    <li>ike nanpa tu</li>
  </ul>
</details>
sina wile lukin e sona la o luka e sitelen. sina wile ala lukin la o luka ala e sitelen.

## lipu seme li lili? lipu seme li suli?
mi ken toki e ni tawa sina! lipu luka luka luka li lon.   
mi open lon nimi pi lipu lili li pini lon nimi pi lipu suli la...

- **jan pi sona mi en jan pona ona** (lili, nimi LAMLLL)
- **akesi li wile lon nena** (lili, nimi LWA)
- **lipu pi soweli Lulu** (lili, nimi LWAM)
- **lipu pi jan Kosi** (lili, nimi LWAMMTW)
- **kala pi alasa kala** (lili, nimi LWAMMML)
- **waso Mumu li mu ala** (lili, nimi LWAMMMLT)
- **kasi lili li suli** (suli lili, nimi LTWALLLW)
- **lipu tenpo pi waso lili** (suli lili, nimi LLAM)
- **AAA-mute** (suli lili, nimi LLAMMLTT)
- **jan usawi** (suli lili, nimi LLWAMTT)
- **mije pi utala toki** (suli lili, nimi LLWAMMLLTT)
- **olin kijetesantakalu** (suli lili, nimi LLTAMMMLW)
- **jan Posepomamuka#52208 o** (suli lili, nimi LLTWAMMML)
- **ali li ale** (suli mute, nimi MLLLATT)
- **ilo li wile e soweli** (suli mute, nimi MLLLTA)
- **ni li nasin** (suli mute mute a, nimi MMLLALLLT)

sina ale li sitelen e nimi mute a!

## mi lukin e lipu. mi o pana e pilin mi lon seme?

[o tawa ni!](https://forms.gle/LVrX5D8ZRNX6sWaQ6)

## sina pana ike e lipu mi a!
ni li lon la o toki e pakala mi tawa mi (Raacz106#5873) kepeken tenpo lili. 

## lawa pi utala lipu ni li lon seme?
o lukin e [lawa pi utala lipu](lawa_tok.html)