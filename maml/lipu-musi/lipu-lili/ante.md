---
title: ante
jan_pali: jan Alolan
---
mi tawa telo  
tan ma awen  
telo li ante  
  
mi lukin lon monsi la  
telo li lon  
mi tawa  
  
mi sona e ma awen  
sona li awen ala  
telo li ante  
  
mi lukin lon sinpin la  
ma li lon  
mi tawa  
  
mi lape pona lon ma  
mi pilin awen  
telo li ante  
  
mi lukin lon anpa la  
telo li lon  
mi tawa  
  
waso en kala en jan li lon  
nasin ante  
telo li ante  
  
mi lukin lon sewi la  
kalama li lon  
mi tawa  
  
tenpo li weka  
e suno e wawa  
telo li ante  
  
mi lukin lon insa la  
pimeja li lon  
mi tawa  
  
mi sona ala li nasin ala  
pimeja li lon  
telo li ante  
  
mi lukin lon poka la  
jan li lon  
mi tawa  
  
ona li jo  
e suno e seli  
telo li ante  
  
mi lukin lon insa la  
olin li lon  
mi tawa  
  
suno li sona  
seli li olin  
telo li ante  
ante li awen  

ma a!
