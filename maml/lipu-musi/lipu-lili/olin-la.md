---
title: "olin la"
jan_pali: jan Luwiso
---
mi wile sona.   
mi wile sona e sina.   
ni la mi lukin e sina:   
  
sina toki e seme li kute e seme?  
sina alasa e seme li jo e seme?  
sina esun e seme li pali e seme?  
sina ken e seme li ken ala e seme?  
sina pana e seme li kama jo e seme?  
sina open e seme li pini e seme?  
  
taso suli la sina wile e seme.  
  
ken la sina wile sona e sama tawa mi.  
mi tu li wile sona e wile ante.  
mi tu li alasa e sona ni.  
  
sona ni la mi tu li ante.   
mi ante tawa wile sina.  
sina ante tawa wile mi.  
pini la mi tu li ante.  
ni la mi tu li olin ala.  
  
toki ala la jan li ken ala sona e wile jan.  
  
open la wile mi li sina.  
open la wile sina li mi.  
  
pini la mi mi ala.  
pini la sina sina ala  
  
o toki tawa jan olin.
