---
title: "o esun!"
---

lon tomo sina la sina pilin ike suli a! taso, sina esun la, ale li kama pona. sina pakala. taso, esun li ken pona e sina. ni li nasin taso. sina wile kama pona la o esun!

len sina li majuna. ilo sina li pakala. sina pilin ike nasa. lon sina li kama anpa. sina wile e ni: ike ale li weka. sina kute la mi ken pana e ni tawa sina. 

o lukin! ijo sin! ijo ante kin! esun li jan pona sina. ona li pana e pona tawa sina. sina wile esun e ijo sin, anu seme? mi sona: sina wile.  
o esun! o esun e len e suwi e moku e supa e ijo e mute e ale!

toki insa la, o kute ala e ona. ona li ike li toki e lon ala. o kute e mi. mi ken pona e sina. 

mani li pana pona. mani li ken e ale. ma li tawa sike tan mani. ale li mani. mani li ale. sina kepeken e mani la sina pilin sama jan sewi. 

ni la o kepeken e mani sina. mani li pona e sina. sina wile kama pona, anu seme? 

ijo ale sina li ike. sina jo e ona la sina ike kin. o weka e ona! o esun e ijo sin!

o esun, o esun, o esun, o esun! o esun e suno lon sewi. o esun e mun kin! o esun e ma! o esun! o esun e ale...

kon sina kin.
