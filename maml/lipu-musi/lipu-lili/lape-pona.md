---  
title: lape pona
---

jan lili o, lape pona.  
sina pali e mute lon  
tenpo suno pini. sijelo  
sina li wile lape.  
  
jan lili o, lape pona.  
o pini e oko sina,  
o lukin e pona mute,  
tan ni: sina ken lukin e  
ni lon lape sina taso.  
  
jan lili o, lape pona.  
supa sina li suwi la  
sijelo sina li pilin  
pona. mi olin e sina,  
la pilin sina li pilin.  
  
jan lili o, lape pona.  
tenpo kama li utala a.  
sina pilin e ijo ike.  
ni li pakala e sina.  
tenpo ike ni la, sina  
ken ala lape la  
sina ken ala weka  
tan ike sina a. ni la,  
  
sina ken awen lape la,  
jan lili o, lape pona.