---  
title: telo pi tenpo mun nanpa lili
jan_pali: jan Samele
---

telo lili sin li kama tan sewi  
li telo e kasi, e ilo tawa;  
li weka e jaki, li kama wawa.  
telo pi tenpo kasi sin li suwi.  
  
telo lili sin ni li kama poki.  
soweli mute li sewi e lawa  
la ona li lukin e telo tawa.  
anpa telo la, akesi li toki.  
  
telo ni pi tenpo mun nanpa lili  
li kule e ma, li musi tawa mi.  
ike mute li tawa tan telo ni.  
  
tenpo telo ni la, pilin li suli.  
mi kute e toki telo, e nimi  
pi jan pi kute kin lon tenpo pini.