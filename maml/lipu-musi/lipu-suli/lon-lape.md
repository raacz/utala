---  
layout: lipu
title: lon lape
suli_lipu: lili
mute_nimi: 1019
ken_ike:
ijo_toki: 
---
<style>
    .nasin-nanpa{
        font-family: "nasin nanpa sin";
    }
    .lasina p {
        padding-block: 0.1em;
    }
    .tu-poki td:nth-child(2) {
        padding-left: 2.5em;
    }
    .weka {
        text-indent: 2em;
    }

   
</style>

[o lukin kepeken sitelen Lasina](#Lasina)

<div class="nasin-nanpa" markdown="1">
󱤥󱥏󱤧󱥶󱤉󱤣󱥚　󱥨󱥶󱥤󱤧󱤄󱤂󱤡󱤘󱤮󱤧󱤈󱤬  
󱤝󱤧󱥩󱤡󱤗󱤧󱥌󱤉󱤭󱥩󱤗󱥒　󱤗󱤄󱤧󱥳󱤬󱥩󱤻  
󱥩󱥵󱤡󱤗󱤄󱥒󱤧󱤖󱤜󱤬󱤮　󱤗󱥳󱤧󱤬󱤂　󱥟󱥮󱥍󱤞󱤗󱤼󱤧󱥨󱤬󱥒  
󱤏󱥍󱥟󱥮󱤡󱥊󱥣󱤿󱤧󱤃󱥎󱥩󱤰󱥶　󱥊󱤧󱥧󱤸󱥩󱥟　  
󱤿󱤡󱤞󱥠󱤧󱥑󱥩  
　　󱤒󱤒　󱥏　󱤒󱤒　󱥏  
󱤹󱥑󱤧󱤖󱥣　󱤗󱤧󱤖󱥚󱥧󱤰󱤬󱥃󱤧󱥜󱤉󱥛  
󱥆󱤧󱥡　　󱤗󱤻󱤧󱥬󱤥　󱥩󱥑󱥹󱤧󱥬󱤇󱥙　　󱥆󱤧󱥡  
󱥰󱤿󱤧󱥇󱤧󱥬  
　　　　󱤧󱤶󱤉󱤴  
　󱤡󱤹󱥣󱥍󱥌󱤝󱤡󱤴󱥶󱥧󱤢  
<hr>󱤯󱥤󱥭󱤡󱤴󱤮󱤉󱥚󱥍󱤒󱤫　󱤗󱤣󱥶󱤧󱤈󱤬󱤰󱥆  
󱤴󱤘󱥉󱤉󱥪󱥦󱥏󱤀  
󱤴󱥌󱤉󱤌󱤨󱥲󱤡󱥪󱥏󱤧󱥥󱤬󱤅󱥍󱥲󱤜  
󱤴󱥇󱤉󱤯󱥭󱤡󱤝󱤧󱤖󱥩󱥟󱤴　󱥪󱥗󱤊󱤝󱤦󱤡󱤴󱤈󱤬󱤮󱥍󱤖󱤞󱥚  
󱤴󱤖󱤉󱤥󱥦󱤫󱤩󱤬󱤅󱥍󱤤󱤴󱤬󱥜　󱥆󱥄󱤈󱤉󱤴󱥧󱤦  
󱤈󱥄󱥐󱤂  
<hr>󱤏󱥭󱤡󱤴󱤊󱤑󱤆󱤭󱤧󱤖󱤬󱥘󱥥  
󱤑󱥍󱤤󱥉󱤧󱥬　󱤬󱥆󱤧󱥬󱤀󱥍󱥐󱤂󱤬󱥫󱤄󱤡ni\<󱤧󱥸︀󱤂  
「󱤀　󱤑󱥳󱥨󱤧󱤬󱤂󱤡󱤼󱥔󱤧󱤬󱥩󱥇  
　<span class="ni">ni^</span>󱤡　󱤄󱥄　󱥫󱥁󱤧󱥫󱥣　󱤋󱤊󱤌󱤧󱤼󱤡󱤄󱤧󱥵  
　󱥄󱤢󱤂󱤬󱥉　󱤴󱥄󱤖󱥬󱤉󱤌󱥉󱥍󱥫󱥤󱥁󱤭」  
󱤤󱤧󱤈󱥬  
󱤴󱤈󱤮󱤉󱥁  
　　　　󱥥󱤑󱥳󱤡󱤑󱤧󱤈󱤂  
󱥨󱥣󱤂　󱤬󱥍󱤑<span class="ni">ni^</span>󱤧󱤐󱥩󱤮  
<hr>󱤴󱥷󱥉󱤉󱥋󱤡󱤴󱥩󱤋　󱤬󱤄󱤌󱤡󱤴󱥡󱤂󱤉󱤿  
󱥟󱥣󱥍󱥓󱤶󱤄󱤧󱤈󱤉󱤴󱤬󱥶󱥧󱤌󱥍󱥷󱤴　󱥱󱤼  
󱤴󱥈󱤉󱥆󱤡󱥙󱤍󱤀󱤧󱤘󱤖　󱥟󱤧󱤍󱤉󱤴󱤡󱤴󱤘󱥥󱤉󱥟　󱤋󱥔  
󱥈󱤧󱤘󱤨󱥨　󱤴󱤑󱥈󱤂　󱥈󱤧󱤨󱥨  
󱤴󱤮󱤉󱤑󱤫  
「󱥬　󱤴󱤍󱤧󱥡󱤂󱤉󱤬󱥍󱤌󱥋　󱥆󱤧󱤬󱥙」  
󱤑󱤫󱤧󱥬  
「󱤍󱤂󱤀　󱥆󱤧󱤬󱤿󱤶󱤽󱤭󱥮󱥮  
　󱥞󱤮󱤉󱥟󱥶󱥭󱥍󱥪󱤱󱥲󱤡󱥄󱥩󱤿󱤽󱥁︁󱤡󱥞󱤬」  
「󱥡󱥔　󱤴<span class="ni">ni^</span>」  
「󱥄󱤃󱥔󱤀　󱥞󱥷󱤉󱤆󱤡󱥄󱥬」  
󱤴󱥈󱤉󱤂  
<hr>󱥭󱥍󱥵󱥛󱤡󱤴󱤃󱥶󱤉󱤾󱥛  
󱥃󱤊󱥃󱥝󱤡󱤴󱥩󱤼󱤬󱤎󱥍󱥥󱥜  
　󱤹　　󱤹　　󱤹　　󱤹　　󱤹　　󱤹  
󱥫󱥹󱤧󱥩󱤡󱤴󱤖󱥨󱤬󱤄󱥭　󱤴󱤮󱤉󱥒󱤡󱤂󱤧󱤬  
󱥃󱤊󱥃󱥝󱤡  
　󱤹　　󱤹　　󱤹　　󱤹　　󱤹　　󱤹  
󱤴󱤢󱤨󱤉󱥛󱤬󱥥　󱤴󱤮󱤡󱤂󱤧󱤬󱥒  
󱤸󱤧󱥟󱥭󱤡󱤴󱤈󱤧󱤮󱤬󱤂<span class="ni">ni^</span>  
<hr>󱤏󱥍󱥭󱤶󱤡󱤃󱤶󱤧󱤖󱤂󱤉󱤌󱥷  
󱤿󱤧󱥙󱤀　󱤌󱥍󱤼󱥣󱤡󱤿󱤧󱤾　󱥩󱤧󱥜󱤧󱥜󱥝󱤧󱥜󱥝󱤽󱥮󱥳  
󱤑󱥳󱥍󱤩󱤤󱥲󱤧󱤮　󱥆󱤧󱤈󱤉󱥛󱤙󱥓󱤋󱥩　󱤂󱤆󱤧󱤬󱤏  
󱥩󱤾󱥜󱤡󱥆󱤧󱤈󱤬󱤰󱥖󱤬󱥜󱤄󱤧󱤮　󱥟󱥍󱥎󱤍󱤡󱥒󱥍󱥰󱥆󱤧󱤅  
󱥆󱤧󱤮󱤉󱤴　󱤴󱥎󱤉󱤮󱥆　「󱤑󱥁󱤧󱤾󱥈󱥙」  
　　　　　　　　　　　　　<span class="ni">ni^</span>󱤧󱥎󱥆　󱤴󱤠  
󱤴󱤘󱤂　󱤴󱥜󱤽󱥮󱥮　󱥨󱤴󱥶󱤂  
󱥟󱥏󱥍󱤶󱤄󱤋󱤧󱥩󱤹　󱥰󱤑󱤧󱤈󱥩󱤅󱥩󱥃  
󱤴󱥑󱤬󱤏󱤡󱥟󱤧󱥩󱤅　󱥆󱤧󱥷󱥥󱤉󱤴󱥩󱤂  
󱤴󱤘󱤂󱥶　󱤴󱥄󱥱　󱥁󱤧󱤘󱥨󱥍󱥷󱤂  
󱤴󱤘󱤂󱥶  
<hr>󱥭󱥩󱤩󱤡󱤴󱤈󱤬󱥥　󱤑󱤼󱤧󱤬󱥒󱤧󱤈󱥊󱤧󱤮󱤉󱤎󱤭  
「󱤴󱤖󱤬　󱤿󱤁󱥍󱤗󱤫」  
󱥭󱤧󱥐󱥩󱤡󱤯󱤧󱥇　󱥃󱥩󱤼󱤡󱤑󱤏󱤊󱤑󱥶󱤧󱤋  
「󱤖󱤡　󱤿󱥢󱥍󱤛󱤫」  
󱤑󱤏󱥝󱥹󱤧󱤮󱤉󱤎󱤭　󱤤󱤊󱤮󱤧󱤅　󱤹󱥩󱤧󱤬󱥝󱥖  
󱥨󱥳󱤧󱤆　󱥳󱤧󱤮󱤉󱤴　󱤴󱤮󱤅󱤧󱤮󱥚󱥝  
󱤑󱥩󱤄󱤧󱤿󱥪󱤡<span class="ni">ni^</span>󱥳󱤧󱤛󱤈󱥍󱥩󱤂  
󱤤󱥆󱤧󱥚󱤧󱥶󱥧󱥘󱥪  
　　󱤧󱤮  
󱤴󱤘󱥎󱤉󱥷󱥆<span class="ni">ni\></span>　󱥱󱤊󱥐󱤊󱤷󱤊󱤂  
「󱤴󱤖󱤬　󱤿󱥢󱥍󱤛󱤫」  
󱥙󱤡󱤑󱤆󱤧󱤮󱤂󱤉󱥆󱤀　󱥆󱤧󱤬󱤧󱤖󱥩󱤴　󱤴󱤀  
󱥵󱤡󱤴󱤖󱤉󱤌󱤴󱤬󱤭　󱤯󱤧󱥇　󱤴󱥶　󱤴󱤘󱤈󱥩󱤬󱤿󱥃  
󱤴󱥶  
<hr>󱤬󱥃󱤡󱤴󱥩  
󱤰󱤧󱥲󱤧󱤛　　　　　󱤰󱤧󱥏󱤧󱤜  
󱥚󱤡󱥭󱤧󱥤　　　　　󱥚󱤡󱤗󱤧󱤥  
󱤝󱤧󱤦󱤉󱤴　　　　　󱥗󱤧󱥪󱤉󱤴  
󱤬󱤿󱤡󱤴󱥨　　　　　󱤴󱥮󱥍󱥨󱤂  
󱤈󱤡󱤴󱤈󱥩　　　　　󱤈󱤡󱤴󱤈󱥩  
󱥓󱤴󱤧󱤬󱤭　　　　　󱤎󱥊󱤧󱤬󱤭  
󱤒󱤊󱥏󱤬󱤿　　　　　󱤫󱤊󱤫󱤬󱤰  
</div>  

<hr>

<div class="lasina" markdown="1">

<h2 id="Lasina">lon lape</h2>

len pimeja li weka e laso sewi. taso weka suno li ale ala la ken lukin li awen lon

kon li tawa la kasi li pana e luka tawa kasi poka. kasi ale li wan lon tawa musi. tawa wawa la kasi ale poka li kama ko lon lukin. kasi wan li lon ala. sinpin tu pi kule kasi mute li taso lon poka

insa pi sinpin tu la palisa suli nasin li alasa pilin tawa ma weka. palisa li tan monsi tawa sinpin. nasin la kule sitelen li pipi tawa

jelo jelo. pimeja. jelo jelo. pimeja

mu pipi li kama suli. kasi li kama sewi tan ma lon noka li sike e sijelo

ona li sona. kasi musi li toki len. tawa pipi kin li toki anu seme

ona li sona

uta nasin li open li toki li moku e mi

la mu suli pi pana kon la mi weka tan lape

<hr>
lupa suno tomo la mi lukin e sewi pi laso loje. kasi laso weka li awen lon ma ona

mi ken pali e telo suwi pimeja a

mi pana e ijo lili walo la telo pimeja li supa lon anpa pi walo ko

mi open e lupa tomo la kon li kama tawa sinpin mi. telo seli en kon lete la mi awen lon lukin pi kama kule sewi

mi kama e len suwi loje linja lon anpa pi lawa mi lon sike. ona o awen e mi tan lete

awen o pini ala

<hr>
insa tomo la mi en jan ante luka li kama lon selo supa

jan pi lawa pali li toki. lon ona li toki a pi pini ala lon tenpo ale la ni li namako ala.

a, jan ante wan taso li lon ala la mute pona li lon tawa open. ni la, ale o, tenpo ni li tenpo suli. esun en ijo li mute la ale li wawa. o lape ala lon pali. mi o kama toki e ijo pali pi tenpo suno ni luka
{:.weka}

lawa li awen toki

mi awen lukin e ni   supa jan wan la jan li awen ala

taso suli ala. lon pi jan ni li jaki tawa lukin

<hr>
mi wile pali e pan la mi tawa esun. lon ale ijo la mi sona ala e nasin

sinpin suli pi poki moku ale li awen e mi lon weka tan ijo pi wile mi. utala mute

mi pakala e ona la seme ike a li ken kama. sinpin li ike e mi la mi ken supa e sinpin. esun pona

pakala li ken lili taso. mi jan pakala ala. pakala li lili taso

mi lukin e jan loje

toki. mi ike li sona ala e lon pi ijo pan. ona li lon seme
{:.weka}

jan loje li toki

ike ala a. ona li lon nasin moku nanpa luka tu tu. sina lukin e sinpin weka tomo pi telo mama walo la o tawa nasin nanpa ni la sina lon
{:.weka}

sona pona. mi ni
{:.weka}

o alasa pona a. sina wile e ante la o toki
{:.weka}

mi pakala e ala

—                                                                                                                               —                                                                                                                               

tomo pi wawa sijelo la mi alasa weka e nasa sijelo. noka en noka sin la mi tawa mute lon ilo pi supa sike

mu   mu   mu   mu   mu   mu   

tenpo kin li tawa la mi kama taso lon ale tomo. mi lukin e poka la ala li lon

noka en noka sin la

mu   mu   mu   mu   mu   mu   

mi lape lili e sijelo lon supa. mi lukin la ala li lon poka

monsi li sinpin tomo la mi awen li lukin lon ala ni

<hr>
insa pi tomo moku la alasa moli li kama ala e ijo wile

nasin li seme a. ijo pi mute suli la nasin li nasa. tawa li sike li sike sin li sike sin nanpa tu wan

jan wan pi linja lawa walo li lukin

ona li awen e sijelo kepeken poki esun tawa. ala ante li lon insa. tawa nasa sike la ona li awen lon ma sama lon sike ale li lukin. sinpin pi pilin ike la poka pi uta ona li anpa

ona li lukin e mi. mi pilin e lukin ona.

jan ni li nasa pakala seme
{:.weka}

ni li pilin ona. mi kute

mi ken ala. mi sike nanpa tu tu. taso mi weka ala

sinpin pimeja pi moku ale esun li tawa mu. uta jan li awen tawa anpa tawa noka

mi pipi lon insa la sinpin li tawa anpa. ona li wile supa e mi tawa ala

mi ken ala weka. mi o utala. ni li ken taso pi wile ala

mi ken ala weka

<hr>
tomo tawa linja la mi awen lon supa. jan mute li lon poka li awen palisa li lukin e ilo luka

mi kama lon   nasin akesi pi kasi loje
{:.weka}

tomo li pini tawa la lupa li open. noka mute la jan insa en jan weka li esun

kama la   nasin soweli pi kiwen loje
{:.weka}

jan insa sin kin li lukin e ilo luka. lawa en lukin li anpa. mu tawa li lon sin sama

taso wan li ante. wan li lukin e mi. mi lukin anpa li lukin sewi sin

jan tawa ale li nasin telo la ni wan li kiwen awen pi tawa ala. lawa ona li sewi li weka tan selo telo, li lukin.

mi ken pilin e wile ona. utala en pini en moli en ala

mi kama lon   nasin soweli pi kiwen loje
{:.weka}

seme la jan ante li lukin ala e ona a. ona li lon li kama tawa mi. mi a

wawa la mi kama e ijo mi lon luka. lupa li open. mi weka. mi ken awen tawa lon nasin noka

mi weka


<hr>

<table role="presentation" class="tu-poki" markdown="1">
<tbody>
<tr><td>lon noka la mi tawa</td></tr>
<tr><td>ma li walo li kiwen</td><td>ma li pimeja li ko</td></tr>
<tr><td>sewi la tomo li suno</td><td>sewi la kasi li len</td></tr>
<tr><td>kon li lete e mi</td><td>lon nasin la mi taso</td></tr>
<tr><td>awen la mi awen tawa</td><td>poki mi li lon luka</td></tr>
<tr><td>jelo en pimeja lon nasin</td><td>seli li telo e mi</td></tr>
<tr><td>mi tu pi taso ala</td><td>awen la mi awen tawa</td></tr>
<tr><td>ilo palisa li lon luka</td><td>loje en loje lon ma</td></tr>
</tbody>
</table>
</div>