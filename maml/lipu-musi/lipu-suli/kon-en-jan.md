---  
layout: lipu
title: kon en jan (lipu nanpa wan)
suli_lipu: lili
mute_nimi: 922
ken_ike: 
- "pilin ni: ijo li ken ala moku e kon"
- "pilin nasa sijelo"
- "pilin poki pi ken ala weka"
- "kon moli"
ijo_toki: 'mi kon. mi o lon ala. taso mi lon. jan li kama e mi tan ala. mi sona ala e ni: jan pi kama mi li wile e seme.'
---

<style>
    .fairfax {
        font-family: "fairfax";

    }
</style>

[o lukin e kepeken Lasina](#Lasina)

<div markdown="1" class="fairfax">

kon en jan　lipu nanpa wan

mi o lon ala　ni li pakala　mi lon tan seme

jan mu2 kon wawa o　mi kama e sina tawa lon kepeken nimi wawa ni

ilo seli lili li pana e suno suli e pimeja suli　tenpo weka a la mi lukin e suno

jan mu2 mi wile e pona sina e wawa sina　sina kama e wile mi la mi ken e weka sina

ilo li suno e sinpin jan　lukin ona li suli　telo lili li kama tan ona

jan mu2 　　　sina lon ala lon　sina lon la o toki

seme la mi ken toki　mi alasa pana e kalama　taso uta mi li lon ala　taso alasa mi la　mi tawa e kon lon tomo　seli ilo ale li moli

jan mu2 a　sina weka e seli la mi sona e ni2 sina lon a

nasa　jan li seli sin e ilo wan

jan mu2 mi wile sona e ijo tan sina　ijo li lon la o weka e seli　ijo li lon ala la o weka ala　sina sona ala sona

mi o seme　mi sona ala e nasin ante la mi ken lon wile jan　mi moli e seli

jan mu2 pona　sina sona ala sona e nimi sina
ona li seli e ilo

nimi mi li seme　mi o sona　　　taso tenpo weka la mi lon　la sona li weka　mi weka ala e seli

jan mu2 a　　n　　lipu li toki ala e ni2　mi ken seme kepeken ala nimi sina　nnn　o awen

mi ken ala ijo ante

jan li alasa e sona lon lipu nasa

lon la mi wile sona e ijo mute tan ona 
te sina seme to　te sina wile e mi tan seme to　te lipu sina li seme to　
taso mi ken ala toki

jan mu2 a　nn　mi o toki e wile mi








pona

jan mu2 sina o kepeken sijelo mi

tawa seme　seme la mi ken ni

jan mu2 lipu li toki e ni2　kon wawa ale li ken ni　ni li wile ala e wawa

lipu li nasa

jan mu2 sina wile ni la sina o ni taso　　nn　sina o　tawa insa mi anu seme

nasin nasa

jan mu2 sina ni la sina o ken tawa e sijelo mi　sina sona ala sona

ni li wile nasa　taso　　mi moli e seli

jan mu2 sina sona la pona　o kama jo e mi

mi ken ala weka la mi alasa wile jan　mi tawa e mi　lon mi li pilin e lon jan

wawa li kama e mi　mi kama pilin e insa jan li kama lon insa jan　pilin pi nasa suli

mu2 sina ken ala ken kute e ni

nasa la　ni li kalama ala　 taso mi ken

mu2 pona a　o esun e kon

mi lukin e ni2 lon jan　jan li open e uta ona li moku e kon li pana e kon　taso mi sona ala e ni2 　seme la mi ken ni

mu2 sina ni ala la sijelo li kama moli

mi open e uta mi　tenpo lili la kon mute li kama lon insa sijelo　insa mi li kama suli　tenpo li kama　mi kama pilin ike lili

mu2 o ken e weka kon

seme la mi ken 　　　a mi sona a　mi open e uta mi　kon li weka a　mi moku e kon sin　mi awen ni lon tenpo suli　mi ni lon tenpo mute la　mi kama ni tan ala wile　ona li kama pilin tenpo　mi pilin pona

mu2 pona a　tenpo ni la o tawa e luka mi

seme la mi ken ni　　nn

mu2 o wile e tawa luka

tawa luka　tawa luka　tawa luka　a　luka li tawa

mu2 pona　sina sona e nasin pona

sina wile e seme tan mi

mu2 o tawa e luka ante

sina toki ala e wile　sina toki taso e nasin　taso mi ijo sama　sama la luka ante li tawa

mu2 sina kama sona pona e nasin pi lawa sijelo　tenpo ni la o toki

sina kute ala kute e mi　sina wile e seme tan mi

mi sona ala toki

mu2 o weka wawa e kon

mi ni　taso kalama li kama ala　mi alasa sin　taso uta li mu nasa taso

mu2 nn nasa　a n　sina ken sona e ni lon tenpo kama

sina wile e seme tan mi

mu2 lipu li toki e ni2　 tenpo sina pi moli ala la sina ken utala wawa kepeken sijelo sina

mi awen ala sona e ni　kin ni li suli tan seme

mu2 mi ken ala utala pona

mi wawa sijelo ala　tenpo utala mi li weka a

mu2 a　sina utala la mi ken pana e nasin weka tawa sina kepeken lipu mi

awen la mi wawa ala　taso　　mi ken alasa kama sona kepeken sijelo sina

tenpo ni la suno wawa li kama lon tomo

lupa mu2 sina pona ala pona　 mi kute e kalama nasa

ona li seme




mu2 o toki e ni　mi pona

mi ken ala toki uta a

mu2 o alasa

sina toki kepeken pilin wawa

mi esun e kon　mi esun wawa e kon

lupa mu2 jan lili o

jan mu2 a a n mu [mi] mi pona

kepeken wawa ale mi la mi toki

mu2 sina toki a

lupa mu2 kalama sina li nasa　suli ala　mi weka　o lape pona

mu2 a a　sina toki a　sina wawa a　sina ken a lawa e sijelo

nnn　lon　ken la mi ken pona e sina

mu2 wawa nnn　　　mama mi li toki lon　sijelo o lape

mu2 lape li wile ala e pali mute　o pana e sijelo lon supa suwi　o pini e lukin　o esun e kon

mi ni　　　open la pilin la lape li kama ala　taso lon tenpo suli la　pilin li kama lili　pimeja li kama wawa　ale li kama weka

mi lape sijelo ala lon tenpo suli　ni li pilin pona

</div>


<hr>

<span tabindex="-1" id="Lasina">mi o lon ala</span>. ni li pakala. mi lon tan seme?

'kon wawa o, mi kama e sina tawa lon kepeken nimi wawa ni.'

ilo seli lili li pana e e suno suli e pimeja suli. tenpo weka a la mi lukin e suno.

'mi wile e pona sina e wawa sina. sina kama e wile mi la, mi ken e weka sina.'

ilo li suno e sinpin jan. lukin ona li suli. telo lili li kama tan ona.

'... sina lon ala lon? sina lon la, o toki.'

seme la mi ken toki? mi alasa pana e kalama, taso uta mi li lon ala. taso, alasa mi la, mi tawa e kon lon tomo. seli ilo ale li moli.

'a! sina weka e seli la, mi sona e ni: sina lon!'

nasa. jan li seli sin e ilo wan.

'mi wile sona e ijo tan sina. ijo li lon la, o weka e seli. ijo li lon ala la, o weka ala. sina sona ala sona?'

mi o seme? mi sona ala e nasin ante la, mi ken lon wile jan. mi moli e seli.

'pona. sina sona ala sona e nimi sina?' ona li seli e ilo.

nimi mi li seme? mi o sona... taso tenpo weka la, mi lon, la, sona li weka. mi weka ala e seli.

'a... nn.. lipu li toki ala e ni, mi ken seme kepeken ala nimi sina... nnnn... o awen.'

mi ken ala ijo ante.

jan li alasa e sona lon lipu nasa.

lon la, mi wile sona e ijo mute tan ona: "sina seme?" "sina wile e mi tan seme?" "lipu sina li seme?" taso mi ken ala toki.

'a.. nn... mi o toki e wile mi.'  
pona.

'sina o kepeken sijelo mi.'

tawa seme. seme la mi ken ni.

'lipu li toki e ni: kon wawa ale li ken ni. ni li wile ala e wawa.'

lipu li nasa.

'sina wile ni la, sina o ni taso... nn. sina o .. tawa insa mi anu seme?'

nasin nasa.

'sina ni la, sina o ken tawa e sijelo mi. sina sona ala sona?'

ni li wile nasa. taso.. mi moli e seli.

'sina sona la, pona. o kama jo e mi.'

mi ken ala weka la, mi alasa wile jan. mi tawa e mi. lon mi li pilin e lon jan. 

wawa li kama e mi. mi kama pilin e insa jan, li kama lon insa jan. pilin pi nasa suli.

"sina ken ala ken kute e ni?"

nasa la, ni li kalama ala, taso mi ken.

"pona a. o esun e kon."

mi lukin e ni lon jan. jan li open e uta ona, li moku e kon, li pana e kon. taso mi sona ala e ni, seme la mi ken ni.

"sina ni ala la, sijelo li kama moli."

mi open e uta mi. tenpo lili la, kon mute li kama lon insa sijelo. insa mi li kama suli. tenpo li kama. mi kama pilin ike lili.

"o ken e weka kon."

seme la mi ken ... a! mi sona! mi open e uta mi. kon li weka! mi moku e kon sin. mi awen ni lon tenpo suli. mi ni lon tempo mute la, mi kama ni tan ala wile. ona li kama pilin tenpo. mi pilin pona.

"pona a! tenpo ni la, o tawa e luka mi"  

seme la mi ken ni ... nn

"o wile e tawa luka"

tawa luka, tawa luka, tawa luka, a! luka li tawa.

"pona. sina sona e nasin pona."

sina wile e seme tan mi?

"o tawa e luka ante."

sina toki ala e wile. sina toki taso e nasin. taso, mi ijo sama. sama la, luka ante li tawa.

"sina kama sona pona e nasin pi lawa sijelo. tenpo ni la o toki."

sina kute ala kute e mi? sina wile e seme tan mi?

mi sona ala toki.

"o weka wawa e kon."

mi ni. taso kalama li kama ala. mi alasa sin. taso, uta li mu nasa taso.

"nn nasa. a, n, sina ken sona e ni lon tenpo kama."

sina wile e seme tan mi?

"lipu li toki e ni, tenpo sina pi moli ala la, sina ken utala wawa kepeken sijelo sina."

mi awen ala sona e ni. kin, ni li suli tan seme?

"mi ken ala utala pona."

mi wawa sijelo ala. tenpo utala mi li weka a.

"a, sina utala la, mi ken pana e nasin weka tawa sina kepeken lipu mi."

awen la mi wawa ala, taso... mi ken alasa kama sona kepeken sijelo sina.

tenpo ni la suno wawa li kama lon tomo.

<sina pona ala pona? mi kute e kalama nasa.>

ona li seme?  
"o toki e ni, mi pona."

mi ken ala toki uta!

"o alasa."

sina toki kepeken pilin wawa.

mi esun e kon. mi esun wawa e kon.

<jan lili o...?>

'a a n mu mm mi pona'

kepeken wawa ale mi la mi toki.

"sina toki!"

<kalama sina li nasa... suli ala. mi weka. o lape pona.>

"a a, sina toki! sina wawa! sina ken a lawa e sijelo!"

nnn lon. ken la mi ken pona e sina.

"wawa. nnn... mama mi li toki lon. sijelo o lape."

"lape li wile ala e pali mute. o pana e sijelo lon supa suwi. o pini e lukin. o esun e kon."

mi ni... open la pilin la lape li kama ala. taso lon tenpo suli la, pilin li kama lili, pimeja li kama wawa, ale li kama weka.

mi lape sijelo ala lon tenpo suli. ni li pilin pona.