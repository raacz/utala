---
layout: lipu
---
(for an English version, click [here](index_en.md))
# *tenpo utala li lon!*
# *sina sona sitelen kepeken toki pona la o kama lukin a!*

**pali seme li wile?**
- o sitelen e toki musi o pana e ona tawa mi lon tenpo wile. 

**toki musi o seme?**
- toki musi li 
- lipu o kepeken toki pona taso. 
- lipu o musi.
- lipu la o ante ala e lipu lon tan toki ante tawa toki pona. lipu o sin!
- mute nimi o suli tawa LA/luka ale (ale ale ale ale ale).
- o pana e pali sina taso. o pana ala e pali pi jan ante.

**mi o toki e seme lon lipu?**
- o toki e tenpo pi lon ala e ijo pona pi wile sina!
- taso o ike ala. o sewi ala e nasin ike. o toki wawa ala e unpa e pakala sijelo. 

**tenpo seme la mi wile pana e lipu?**
- lon sike #MAMT/mute ale mute tu lon tenpo mun #LT/luka tu lon tenpo suno #LLL/luka luka luka.

**mi wile pana e lipu lon seme?**
- o pana e lipu sina tawa mi (jan Lakuse) kepeken ilo Siko (Raacz106#5873) anu kepeken ilo lipu (tokipona.sasalin@gmail.com).
- o pana e sona! o pana e nimi sina pi toki pona, e nimi sina pi ilo Siko. kin la o pana e nimi pi lipu sina.

**utala li seme?**
- pana lipu li pini la ale li kama lukin e lipu li kama toki e pilin ona. mi kama sona e ni: lipu seme li pona nanpa wan tawa kulupu?
- ni la, o pana ala e lipu sina tawa jan mute o toki ala e insa lipu tawa jan mute. tenpo lukin la ale o sona ala e ni: jan seme li pali e lipu.
- tenpo lukin li pini la sina ken toki e ale!

**mi wile sona e ijo ante seme?**
- sina ken pana e lipu mute!
- o sona e ni: mi kama awen e lipu sina lon ilo ni la jan ale li ken lukin e ona. ni li ike tawa sina la o pana ala!
- sina pana e lipu li kama wile ante e ona la sina ken pana sin e ona tawa mi!


***

## o lukin e utala pini
- [utala pi lipu musi lili pi tenpo #MAMT)#LTW)#LW](lipu-lili/) la jan mute li sitelen e lipu soweli e lipu monsuta e lipu olin e lipu pona!
- [utala pi sitelen ma pi tenpo #MAMW)#LT)#W](sitelen-ma/) la kulupu li pali e sitelen musi tawa ni: ma pona pi toki pona li seme lukin tawa jan lon ilo Siko?
- [utala pi lipu kalama tawa pi tenpo #MAMW)#T)#LTW](lipu-kalama-tawa/) la kulupu li kama e lipu suli tawa ni: jan li ken kalama e ona lon poka!
- [utala pi toki musi pi tenpo #MAM)#LLW)#LLW](toki-musi-lili/) la kulupu li pali e toki musi lili mute! musi pi jan seme li pona tawa kulupu tawa jan Sonja?