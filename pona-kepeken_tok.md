---
layout: main
toki: "tok"
title: pona pi kepeken ale
---

# pona pi kepeken ale

wile mi la ale li ken kepeken lipu ni. 

ken la ni li sina:
- sina ken ala lukin
- sina ken ala kute
- sina ken ala lawa e ilo sina kepeken ilo tawa
- sina ken ala lukin e kule
- sina ken ala kepeken ilo pi nasin nasa

ale la mi wile e ni: sina ale li ken kepeken lipu utala.pona.la. 

mi wile sona e pona pi ken kepeken lipu la lipu WCAG 2.2 AA li pana e nasin pona. 

tenpo ni la, pakala mute li lon lipu utala.pona.la la ona li pona ala lon wile pi lipu WCAG 2.2 AA. 


## ijo pona


tenpo ni la, ijo pona ni li lon lipu utala.pona.la li ken pona tawa kepeken sina:
- sina ken kama lon lipu ale kepeken nasin mute
- sina lawa e ilo sina kepeken ilo tawa ala, la sina ken tan sewi lipu tawa insa lipu li ken tan poka lipu tawa anpa lipu kepeken tenpo lili
- lipu li toki ilo e ni: toki seme li kepeken toki Inli li kepeken toki pona. 
- sina lawa e ilo sina kepeken ilo pi lukin ala la sina ken tawa sewi lipu tawa insa lipu tawa poka lipu tawa anpa lipu tan ni: ijo ale ni li poki.  
- sina ken pimeja e selo li ken walo e selo

## ijo ike

lon la pakala mute li lon lipu lon tenpo ni. mi wile pona e ni ale lon tenpo poka. 

tenpo ni la, sina ken ala lukin la sina ken ala sona e ni: sitelen kule li seme lon 'utala pi sitelen ma.' sina ken ala kute la ken suli la sina ken ala lukin e ni: kalama pi sitelen tawa li seme. sina ken ala lukin la sina ken ala sona e ni: sitelen tawa la sona seme li lon lukin taso.  

lipu suli ni la pakala suli li lon:
- [Nasi](/mamtw/toki-en-lipu/lipu-suli/nasi.html)
  - sina wile lili mute e lipu ni la lipu ni li jo e sitelen ni: ona li suli li ken ala kama lili. sina wile lukin kepeken ilo lili kepeken suli lukin la ken suli la pakala li kama. 
  - toki Inli li lon lipu ni, taso ilo li ken ala sona e ni: toki seme li toki Inli. 
  - nimi pi kule pimeja li lon monsi pi kule pimeja la lukin li ken a pakala. 
  - tenpo la sitelen li tawa lon lipu. sina wile pini e tawa ni la nasin li lon ala. 
- [pilin pipi](/mamtw/toki-en-lipu/lipu-suli/pilin-pipi.md)
  - sina wile lili mute e lipu ni la lipu ni li jo e sitelen ni: ona li suli li ken ala kama lili. sina wile lukin kepeken ilo lili kepeken suli lukin la ken suli la pakala li kama. 
- [kasi li toki](/mamtt/lipu-musi/lipu-suli/kasi-li-toki.md)
  - lipu li kepeken kule loje li kepeken kule laso lon nasin ni: sina ken sona e ni tan kule nimi: seme li toki. pakala li ni: sina ken ala lukin wawa e laso e loje la pakala sona a li ken.  

nimi suli li lon sewi toki li toki e ni: toki mute li kama toki e seme. tenpo pini la mi'suli' e nimi kepeken nasin ni taso: mi pimeja wawa e ona. ilo li ken ala sona pona e ni: toki seme li nimi suli, toki seme li nimi suli ala. ni o kama pona. 


pakala li weka la mi toki lon lipu ni. pakala sin li lon la mi toki lon lipu ni a. 

sina lukin e pakala sin la o toki tawa mi pi kulupu pali (tokipona.sasalin@gmail.com).
